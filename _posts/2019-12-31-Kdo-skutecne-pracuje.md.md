---
date: 2019-12-31
category: blog
layout: post
title: Kdo skutečně pracuje aneb Docházka do výborů a komisí
author: Michal Gill
image: posts/zasedacka.jpg
---
„My pracujeme,“ tvrdí opozice. Realita je bohužel často dost jiná.  

Na zářijovém zasedání Zastupitelstva MČ Praha 3 padla z úst zastupitele a poslance Petra Venhody (ANO 2011) zajímavá věta: „…že jste byl nemocný, mě samozřejmě mrzí, protože já se v současné době také nacházím v tomto stavu, ale vidíte, že tu jsem. Já do práce chodím.“  

Tak jsme si řekli, že by stálo za to dát si tu práci a podívat se, jak nám ve skutečnosti nejen pan poslanec Venhoda, ale i ostatní zastupitelé, do té práce opravdu chodí. Na zasedání zastupitelstva typicky dorazí prakticky všichni, ale hlavní náplní práce zastupitelů jsou jednání výborů a komisí. Pojďme se tedy podívat na „lídry“ v absenci.  

*Srovnání docházky na výbory a komise v akt. volebním období podle zastupitelských klubů (v %; data k 8.10.2019):*

![Srovnání podle zastupitelských klubů](/assets/img/posts/strany.png) 

Aby byla data maximálně přesná, počítali jsme po minutách, protože máme v zastupitelstvu celou řadu lidí, kteří málokdy jednání výboru či komise absolvují kompletní. Tzv. si přijdou udělat čárku, dostanou plnou odměnu a na jednání jsou jen zlomek celkového trvání. Příkladem budiž zastupitel Kalivoda (ODS). Je mj. členem bytové komise, která už letos zasedala téměř 80 hodin a měla celkem 17 schůzí. Pětkrát omluven, třikrát neomluven a z devíti schůzí, kde byl, vydržel po celou dobu jen na dvou. Celková účast: 30%. Neradi ukazujeme prstem, ale na pokrytectví členů opozice, kteří se holedbají tím, jak pracují, je třeba poukázat.  

*Desítka zastupitelů s nejslabší docházkou na výbory a komise v akt. volebním období (v %; data k 8.10.2019):*

![TOP 10 absencí](/assets/img/posts/zastupitelé-top10.png) 

*Statistika docházky všech zastupitelů na výbory a komise v akt. volebním období (v %; data k 8.10.2019):*

![Všichni zastupitelé](/assets/img/posts/zastupitelé-všichni.png) 



- - -
