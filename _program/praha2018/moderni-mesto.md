---
title: Moderní město
uid: moderni-mesto
campaignCategoryUid: praha2018
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant:
perex: Zdigitalizujeme úřední procesy a odlehčíme tím podnikatelům, občanům i samotným úředníkům. Namísto řešení problémů, které Pražany netrápí, chceme řešit věci, které doopravdy chybí.
order: 6
---

Moderní město se pozná podle dobré funkčnosti v každém detailu. Namísto řešení problémů, které Pražany netrápí, chceme řešit věci, které doopravdy chybí.

Zdigitalizujeme úřední procesy a odlehčíme tím podnikatelům, občanům i samotným úředníkům.

Zpřehledníme webové stránky Prahy 3 a všechna data (kromě osobních údajů a obchodních tajemství), které město produkuje, budou viditelná.   
Zkoordinujeme uzavírky silnic a veřejných prostranství tak, aby co nejméně obtěžovaly občany. Městské firmy a instituce donutíme spolupracovat. Nedopustíme nepromyšlené uzavírky.

Zaměříme se na skutečně efektivní projekty v oblasti dopravy a energetiky, ne předražené „chytré“ lavičky. 

Rozšíříme funkčnost aplikace Čistá trojka, tak abychom byli informováni o důležitých akcích v našem okolí - uzavírky, blokové čištění atd.

Namísto zbytečností budeme do města instalovat užitečný mobiliář, jako jsou pítka, chytré semafory na problematické křižovatky, baterie na dobíjení nebo chytré odpadkové koše. 

Budeme pokračovat v anti-graffiti programu, ale zefektivníme a zlevníme jeho fungování.

Zapojíme se do sítě měst Zdravé město, abychom lépe implementovali principy udržitelného rozvoje a podporovali zdravý životní styl obyvatel.

