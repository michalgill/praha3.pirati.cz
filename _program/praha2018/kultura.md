---
title: Kultura
uid: kultura
campaignCategoryUid: praha2018
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant: 
perex: Dáme lidem prostor pro aktivity vznikající zdola. Podpoříme malé granty, o kterých budou rozhodovat pouze odborníci. Podpoříme sportování a aktivní trávení volného času seniorů.
order: 9
---

## Konec nekulturní kulturní politiky

1. KULTURA VE VEŘEJNÉM PROSTORU A KOMUNITNÍ ŽIVOT
Dáme lidem prostor pro aktivity vznikající zdola. Otevřená náměstí, přístupné veřejné budovy a dostupná kulturní centra vedou k důvěře, vzájemnosti a komunitnímu životu. Malé open air koncerty, workshopy a další spontánní aktivity budeme podporovat..
  
2. KULTURNÍ ZNAČKA A GRANTY
Praha 3 jako kulturní značka musí mít svou koncepci a stát se místem, kam lidé rádi vyrazí do klubu, divadla, kina či na koncert a vždy se setkají s neopakovatelnou atmosférou Žižkova a přilehlých čtvrtí. Podpoříme malé granty, o kterých budou rozhodovat pouze odborníci na základě této kulturní koncepce. Občané budou moci rozdělování finanční podpory ovlivnit.
  
3. VOLNOČASOVÉ AKTIVITY, SPORT A REKREAČNÍ ČINNOSTI
Podpoříme sportování a aktivní trávení volného času seniorů. Otevřeme pro veřejnost některá školní sportovní zařízení. Podpoříme výstavbu multifunkčního sportoviště před školou u Olšanského náměstí. 


### 1. KULTURA VE VEŘEJNÉM PROSTORU A KOMUNITNÍ ŽIVOT
Chceme se víc otevřít občanům Prahy 3. Svobodné prostředí, otevřená náměstí, přístupné veřejné budovy a dostupná kulturní centra vedou k důvěře, vzájemnosti a komunitnímu přístupu k životu občanů, návštěvníků a ekonomicky aktivních lidí.
 
- Dáme lidem prostor pro aktivity vznikající zdola. Nastavíme pravidla “hry” tak, aby přednášky, malé open air koncerty, workshopy a další spontánní aktivity byly zcela legální.
- Co se osvědčilo, ať žije i na dalších místech. Žižkovské tradice, farmářské trhy, posezení na trávě, na náměstí či v parku na vyhlídce, guerillové zahrádky a zkrášlování domů – to vše je styl, kterému fandíme.
- Podpoříme různorodost vkusu a příležitostí. V Praze 3 žijí bohatí i chudí, podnikající i nezaměstnaní, lidé místní i přespolní. Žižkov zůstane tradičním místem pro všechny bez ohledu na jazyk, stáří, kulturu či sociální status.
 
 
### 2. MALÉ GRANTY A PARTICIPATIVNÍ ROZHODOVÁNÍ
Majetek městské části by neměl směřovat pouze k zavedeným komerčním umělcům a obchodníkům s kulturou. Podporu prostřednictvím malých grantů si zaslouží především originální projekty, svobodní tvůrci a celý komunitní život Žižkova a jeho okolí. Občané by měly mít vliv na rozhodování o penězích do kultury.
 
- Prostřednictvím tzv. malých grantů podpoříme svobodnou a originální kulturu. Dílo, které bude financováno z veřejných peněz patří všem. Kulturní politika nesmí opomíjet památky a dopady na životní prostředí.
- Projekty musí hodnotit výhradně odborníci se znalostí místního prostředí. Místo dotací výdělečným aktivitám budeme podporovat hlavně neziskové a veřejně prospěšné aktivity bez ohledu na žánr, velikost či stáří publika.
- Občané Prahy 3 všech věkových kategorií spolurozhodují o tom, kam bude podpora směřovat. Nezapomínáme, že naše městská čtvrť má vysoký počet lidí seniorního věku, pro něž má kultura sociálně aktivizační význam.
- Prověříme hospodaření příspěvkových organizací a dotovaných subjektů. Jedna koruna má mnohem menší význam pro toho, kdo je dotován zbytně, než pro toho, kdo vytváří něco nového a hospodaří s málem
 
### 3. VOLNOČASOVÉ AKTIVITY SPORT A REKREAČNÍ ČINNOSTI
Více otevřeme prostor pro volnočasové aktivity, sport a rekreační činnosti všech sociálních a věkových vrstev. Moderní je sportovat a žít aktivně v každém i v tom nejpokročilejším věku.
 
- Zařídíme chybějící hřiště pro starší děti a mladé lidi. Ze Žižkova už nebudou muset mladí lidé odcházet za sportem a rekreací jinam.
- Otevřeme pro veřejnost školní hřiště. Několik základních i středních škol vlastní školní sportoviště a hřiště, která nejsou využita celodenně.
- Naplníme požadavky a přání po lepších možnostech sportování seniorů. Aktivní a smysluplný život v pokročilém věku je prevencí předčasné ztráty soběstačnosti.

