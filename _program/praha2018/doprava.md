---
title: Doprava
uid: doprava
campaignCategoryUid: praha2018
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant:
perex: 
order: 4
---

Pro Prahu 3 je klíčové zlepšit veřejnou dopravu tak, aby byla plynulá, rychlá a pohodlná
Zachováme již vymezená místa pro stanice metra D na Praze 3, kdyby se tato trasa ukázala jako nejvhodnější
Chceme zlepšit koordinaci a možnosti parkování na Praze 3 
Při opravách a rekonstrukcích komunikací je nutná lepší koordinace
Méně bariér a schodů pro chodce i kočárky - také cyklisté a chodci jsou rovnocennými účastníky silničního provozu. 

- Podpoříme takovou koncepci rozvoje dopravy, která zajistí smysluplné a plně funkční propojení dopravy autobusové, vlakové a obecní hromadné. Doprava nezná hranice městských částí a nemá končit na hranici obce – je třeba ji řešit v kontextu celého města.
- K rozvoji dopravy budeme přistupovat na základě dat a doporučení dopravních odborníků tak, aby byla plynulá, rychlá a pohodlná.
- Zachováme již vymezená místa pro stanice metra D na Praze 3, kdyby se tato trasa ukázala jako nejvhodnější. 
- Při opravách a rekonstrukcích komunikací budeme podporovat a dohlížet na lepší koordinaci při plánování takovýchto staveb aby nedocházelo ke vzniku dopravně - kritických situací.
- Podpoříme soukromé projekty pro sdílení kol i aut.
- Podpoříme a budeme nápomocni při realizaci mimoúrovňového napojení Hlavního nádraží s Prahou 3 v místě Italské nebo Seifertově ulice.
- Přátelské parkovací oprávnění – rezidentní parkování. Zaparkovat není zločin - prosazujeme celopražský jednotný parkovací systém, tak aby oprávněný držitel měl možnost zaparkovat v průběhu dne i v sousedících městských částech. Problém s počtem parkovacích míst je především v podvečerních hodinách, nikoliv v průběhu dne.
- Již při plánování dopravních staveb na území Městské části Prahy 3 budeme podporovat přístup, aby se s chodci a cyklisty počítalo jako s rovnocennými účastníky silničního provozu. Cyklistická doprava by měla být bezpečná a v případech, kdy je to možné, mimo automobilový provoz.

