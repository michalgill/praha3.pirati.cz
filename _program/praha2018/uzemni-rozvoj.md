---
title: Bydlení a územní rozvoj
uid: uzemni-rozvoj
campaignCategoryUid: praha2018
campaignGroupUid: volby-2018
<!--- approved: https://forum.pirati.cz/viewtopic.php?f=349&t=41530 --->
garant: jakub.pirat
perex: 
order: 2
---
# Bydlení

## Chceme v Praze žít – ne přežívat
Chceme v Praze žít – ne přežívat. Ne jen přespávat, ne jen něco přetrpět. Praha 3 má být místo, kde chceme žít rádi. Proto chceme, aby tu bydlení bylo dostupné.  
Na trhu s bydlením na Praze 3 je v současné době velký převis poptávky nad nabídkou, což vede ke zvyšování ceny jak nájemného, tak prodejní ceny bytů. Pro mnoho majitelů je také výhodnější v bytě místo nájmu provozovat ubytovací služby, což nadále omezuje množství bytů k dispozici.

Chceme zlepšit správu obecních bytů a domů. K tomu je potřeba:  
1. inventura obecních bytů a jejich širší zpřístupnění 
2. transparentní systém výběru nájemců 
3. stavět nové obecní byty a rekonstruovat ty stávající
4. umožnit účast nájemců na rekonstrukci oproti snížení nájmu/prodloužení užívání 
5. lépe poskytovat informace a pomoc soukromým majitelům při žádostech o dotace (Zelená úsporám, nová fasáda, vnitrobloky,..) 
6. spolupracovat s poslanci na úpravě pravidel sdíleného ubytování typu AirBnB. Chceme zachovat jeho pozitiva, a pomoci vyřešit jeho případná negativa. Sdílené ubytování by přitom nemělo zabírat místo běžnému bydlení. 

## 3) Územní rozvoj a kvalita životního prostředí

Praha 3 je dopravně přeplněna. Pro další rozvoj je potřeba úzké spolupráce s dopravou a životním prostředím. Tramvaje a autobusy jsou obzvláště ve špičkách přeplněny, na hlavních ulicích jsou každodenní zácpy, ani rezidenti nemají jistotu, že zaparkují poblíž svého bydliště. 

Nákladové nádraží Žižkov – budovu bývalého nádraží chceme přeměnit na centrum komunitního života a místo pro kulturu, sport i odpočinek. Navrhneme převzetí památkově chráněné budovy do vlastnictví Prahy 3, a jeho využití pro kulturní aktivity a zároveň zastřešené zázemí pro sport, kde by se objevila lezecká stěna, vnitřní hřiště na alternativní i klasické sporty. Stávající kolejiště je možné využít jako klidovou zónu pro výsadba stromů, lavičky, venkovní kino, či komunitní zahradu.

Developeři se budou podílet na nákladech na občanskou vybavenost spolu s městem.
Chceme racionální využití brownfieldu NNŽ, ne kolaps služeb a dopravy. Pokud bude projekt developerské zástavby v areálu respektovat stávající cenné biotopy, nebude zhoršovat zatížení okolí a bude obsahovat občanskou vybavenost (jako jsou například vysokokapacitní podzemní garáže, nová škola, nová školka, parky), pak je ho třeba podpořit. Pokud se bude jednat o sérii věžáků bez přiměřené občanské vybavenosti, pak se jedná o zhoršení prostředí všech občanů Prahy 3, které není žádoucí.



