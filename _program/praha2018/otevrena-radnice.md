---
title: Otevřená a zodpovědná radnice a financování
uid: otevrena-radnice
campaignCategoryUid: praha2018
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant: jakub.pirat
perex: 
order: 3
---


## Transparentní správa městské části ve spolupráci s občany. 
Znovuzískání důvěry občanů Prahy 3 v radnici. 
Plánované záměry a vize Pirátů budou skutečně sloužit občanům. 

**Co pro to uděláme?**
- **Zajistíme transparentní hospodaření** radnice a všech městských společností. Už žádné neprůhledné smlouvy a podivné zakázky (Správa majetkového portfolia Prahy 3 a Správa zbytkového majetku MČ Praha 3). 
Budeme se zabývat všemi peticemi a stížnostmi, které občané zastupitelům zašlou. 
- **Zjednodušíme a zpřístupníme občanům Prahy 3 možnost podílet se na rozhodování o rozpočtu** (tzv. na participativním rozpočtování). Chceme zapojit co nejvíce lidí, rozproudíme veřejnou debatu o projektech městské části. Zveřejníme všechny plány a budeme chtít slyšet vaše názory. 
- **Město musí mít dlouhodobě vyrovnaný rozpočet.** Schodkové rozpočty budeme vytvářet jen v případě významných, veřejně prospěšných investic.
- **Zapojení odborné veřejnosti.** Oslovíme špičkové profesionály v příslušných oborech, aby nabídli své služby MČ jako konzultanti, oponenti projektů apod. Obdobně využijeme také myšlenkového potenciálu a tvořivých schopností studentů odborných a vysokých škol.
- **Pravidelně budeme pořádat průzkumy veřejného mínění občanů Prahy 3.** Takovéto průzkumy by měly přiblížit radnici občanům a občany radnici.
- **Vaše názory nás zajímají.** Plánujeme pravidelná osobní setkání s naším starostou.
- **Ukážeme smlouvy a data veřejnosti.** Přehled faktur a nájemních smluv, analýzy, které si radnice nechává zpracovat, budou na portálu otevřených dat, kde na ně bude vidět.   
- **Rozšíříme úřední dny.** Občané budou mít možnost využít více hodin k vyřízení svých záležitostí. 
- **Proškolíme úředníky radnice pro přístupnou komunikaci** se zvláštně zranitelnými skupinami (senioři, OZP a další)

## Zodpovědné hospodaření s rozpočtem je jediná cesta do budoucna 
Naše radnice vůbec nehospodaří dobře! V posledních dvou letech (2016-17) přesahuje deficit rozpočtu v součtu 351 mil korun a to i přesto, že je profinancován výnosy z prodeje majetku městské části Praha 3, zejména z rozprodeje obecních bytů. 

Prosazujeme: 
1. Nerozkrádat městské peníze skrze podivné smlouvy a podivné zakázky. Ročně se může jednat až o desítky milionů korun, které ušetříme.  
2. Hlídat využívání stávajícího majetku MČ P-3. Realizace příjmů z majetkové činnosti by neměla být tvořena jenom prodejem majetku, ale také výnosem z důslednějšího a efektivnějšího pronájmu bytových a nebytových prostor. 
3. Ponechat část bytového fondu pro komerční využití a zajistit tak větší výnos z majetku obce.  
4. Zlepšit díky odborníkům čerpání evropských fondů a lépe v tom spolupracovat s Magistrátem hl. m. Prahy a Ministerstvem pro místní rozvoj.

